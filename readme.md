# Workshop: Git Flow

I denna lilla workshop kommer ni att få "steg-för-steg"-instruktioner för att träna på att arbeta enligt Git Flow, ett måste för alla kommande projekt i er utbildning. Jag vill att ni använder er av Git Bash-terminalen för en trevligare överblick när ni arbetar.

## Steg 1 - Skapa repo

Börja med att välja ut en person i gruppen som skapar ert repo, privat eller public spelar mindre roll. Börja med att göra alla till collaborators så att ni alla har push- och pull-rättigheter till repot.

## Steg 2 - Skapa dev-branchen

"dev"-branchen funkar alldeles utmärkt att skapa online på Github, så öppna branchvyn och skapa en ny branch vid namn "dev". Source skall vara "main". Alla i gruppen kan nu klona hem ert repo lokalt till era datorer, och även skapa er egna lokala "dev"-branch genom att stå i "main" och köra `git branch dev`. Hoppa sedan över till er lokala "dev"-branch genom att köra kommandot `git checkout dev`.

## Steg 3 - Skapa branch protection rules

För att uppa säkerheten i vårt projekt, och förhindra att vi har frifräsare i gruppen som kör sitt eget race och skriver över andras arbeten så bör vi skapa så kallade Branch Protection Rules. Ta er till ert repos inställningar, och klicka på _Rules_ -> _Rulesets_ i vänstermenyn. Klicka sedan på den gröna knappen och välj _New branch ruleset_.

1. Döp er regel till "Main protection rule", och under alternativet _Enforcement status_ bockar ni i _Active_.
2. Scrolla ner till _Target branches_, klicka på _Add target_ och välj alternativet _Include by pattern_. Ange "main" i fältet.
3. Scrolla vidare till _Branch rules_ där ni bockar i _Require a pull request before merging_, samt ändra värdet i _required apprvals_ till 1 mindre än antalet personer i gruppen (ex är ni 4 i gruppen så sätter ni värdet 3). Rör ingenting annat.
4. Scrolla längst ner och klicka på _Create_.

Nu har ni skapat en regel som skyddar er main från olyckliga mergningar. Nu kommer alla i gruppen (förutom den som skapar pull requesten) vara tvugna att godkänna innan en branch kan mergas till er "main".
Skapa nu ytterligare en regel som ni döper till "Branch protection". Ni följer stegen ovan bortsett från att ni nu i steg 2 efter att ha klickat på _Add target_ väljer _Include all branches_. Under _required approvals_ väljer ni nu 1 approval.
Denna regel kommer säkerställa att alla pull requests till alla brancher förutom "main" (som kräver fler) kräver 1 review från en lagkamrat innan ni kan merga.

## Steg 4 - Ändra default-branch (Valfritt)

Detta steg är mest för att säkerställa att ni inte råkar skapa onödiga pull requests till "main", vilket om ni har skapat er "Main protection rule" inte längre är lika akut. Det kan dock vara skönt att slippa byta till "dev" varje gång man skapr en pull request.
Ta er till inställningarna och _General_. Ganska högt upp på sidan hittar ni _Default branch_ där ni om ni så önskar kan byta er default branch till "dev".

## Steg 5

Ni har fått en lista på olika tasks. Dessa hittar ni [här](./tasks.md)
Gör färdigt 5a innan ni går vidare till 5b, och så vidare.

### 5a

Börja med att plocka på er en task i taget per person tills task 1 till 6 alla är färdiga.
För att skapa er branch lokalt på er egen dator så kör ni `git checkout -b <namnet på er feature branch>`, alt `git branch <namnet på er branch>` följt av `git checkout <namnet på er branch>`.
När ni har lite längre kodstycken som skall in så kan ni pröva att stagea och committa stegvis och inte allt på en gång.
Så fort ni blir färdig med er feature branch så gör ni en pull request för att få merga till "dev".

### 5b

Task 7 - 12 kommer innebära en hel del konfikter, men om vi löser detta snyggt och komminucerar med varandra så håller sig konfikterna förhoppningsvis till koden, utan att sprida sig in i gruppen.
Gör på samma sätt som i föregående steg att ni plockar på er en varsin task tills alla task är gjorda. Vänta dock med era pull requests tills alla är färdiga, för nu skall vi testa att lösa konflikterna online på Github. När alla är färdiga så kan ni börja skapa pull requests.

### 5c

Nu skall vi ta oss an punkt 13 - 17, och denna gången är tanken att konfikterna löses efterhand lokalt. Därför är det viktigt att ni genomför följande steg i korrekt ordning, samt att ni alla kör en `git pull origin dev` till er egen dev-branch innan ni sätter igång.

1. Skapa er feature branch
2. Lägg in koden och spara
3. Stagea och committa
4. Dra hem de senaste ändringarna i dev från Github genom att köra `git pull origin dev`
5. Lös konflikten genom att prata med era kompisar
6. Stagea, committa och pusha din branch
7. Skapa en pull request och merga

### 5d

In med 18 - 20 också nu!

## Steg 6

Skapa en pull request från dev till main där ni assignar övriga i teamet som reviewers.
